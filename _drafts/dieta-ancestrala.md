---
layout: post
categories:
- Dietă
tags:
- Fasting
title: Dieta Ancestrală
date: 2019-04-27 
description: ''
image: "/assets/media/2019/dieta-ancestrala.jpg"
image_hide_in_post: false
author: alexelcu
---

## Introducere

Dieta ancestrală este o dietă bazată pe *mâncare adevărată* din *alimente integrale, proaspete*, inspirată de tradițiile culinare locale, ale bunicilor și strămoșilor noștrii, dar bazată pe știință și nu pe mituri.

## Ce mâncăm

Dieta ancestrală elimină substanțele comestibile pe care străbunica ta nu le recunoștea ca fiind mâncare, preferând mâncărurile foarte bogate în nutrienți.

### Mâncăruri eliminate

1. evită mâncarea hiper-procesată
2. nu mânca cereale — grâu, orz, ovăz, porumb — sau mâncăruri făcute din cereale, cum ar fi pâinea, pastele, fulgii de porumb
3. exclude mâncărurile cu zahăr adăugat sau HFCS, nu bea nimic ce conține zahăr, nici măcar suc "natural" din fructe proaspete; doar fructele consumate întregi sunt sănătoase
4. grăsimile polinesaturate trebuie să constituie doar o foarte mică parte din dietă; asta înseamnă evitarea uleiurilor de semințe cum ar fi uleiul de floarea soarelui, uleiul de soia, uleiul de porumb, uleiul de șofrănel, uleiul de canola și altele similare
5. nu mânca leguminoase foarte bogate în calorii — soia, arahidele (alunele de pământ) — pe de altă parte fasolea verde și mazărea sunt OK, iar fasolea boabe poate fi OK dacă este preparată cum trebuie (înmuiere peste noapte, apoi gătite încet)

NOTĂ: în funcție de individ aceste alimente pot fi tolerate, dar doar în cantități mici și doar ocazional. La început cel puțin este bine să le eliminați complet.

### Mâncăruri acceptate

Următoarele mâncăruri sunt considerate a fi sănătoase:

1. Carnea — vită, oaie, capră, porc, curcan, găină; încercați să includeți organe (ficat, pipote, măduvă, etc); în cazul cărnii de găină, preferați găinile crescute mai sănătos, cu iarbă și în aer liber
2. Ouăle; nu vă lăsați păcăliți de propaganda anti-ouă, sunt printre cele mai sănătoase alimente
3. Peștele — e foarte sănătos cel bogat în Omega-3, cum ar fi somonul sau sardinele
4. Legumele bogate în amidon, considerate a fi "sigure", cum ar fi cartofii, cartofii dulci, orezul alb, taro, etc ... și dacă nu preferați o dietă ketogenică / "low carb", recomandarea ar fi să mâncați cam jumătate de Kg pe zi de astfel de legume
5. Legumele dulci, cum ar fi morcovii sau sfecla, fructele cum ar fi merele, bananele, sau fructele de pădure adică zmeura, afinele sau murele
6. Uleiurile și grăsimile sărace în Omega-6, cum ar fi untul, smântâna, untura de vacă, untura de rață, uleiul de măsline, uleiul sau laptele de cocos
7. Acidul citric (suc de lămâie) sau acidul lactic din legume fermentate, oțet (de mere, din vin), etc
8. Fierturile de oase, mai ales din oase cu măduvă sau zgârciuri
9. Ciocolata (cea concentrată, de cel puțin 70%)
10. Îndulcitorii fără fructoză, cum ar fi dextroza sau siropul de orez

NOTĂ: această listă nu este neapărat completă și conține atât alimente bogate în grăsimi cât și în carbohidrați, iar în funcție de preferințe vă puteți ajusta dieta. 

Aici intervin preferințele individuale. În paleolitic, cât și în populațiile indigene contemporane, compoziția dietei în termeni de macronutrienți variază foarte mult. Dacă vreți să consumați mai mulți carbohidrați și mai puțină grăsime, sau mai multă grăsime și mai puțini carbohidrați, asta depinde foarte mult de genetică, de preferințe și puteți experimenta.

## Motivele pentru eliminare

Evitarea mâncării hiper-procesate este cea mai importantă regulă. Să nu înțelegeți greșit acest concept, însăși procesul de gătire este procesare. Când vorbim de hiper-procesare, vorbim de procesarea industrială, adică de mâncăruri obținute la temperaturi mari, cu fibrele eliminate (deoarece fibrele se strică și eliminându-le se obține un termen de valabilitate mai bun) și cu zahăr plus alte substanțe dubioase adăugate. Orice mâncare ce conține pe lista de ingrediente nume de substanțe pe care nu le puteți pronunța, sau ce nu se strică la temperatura camerei, este o mâncare hiper-procesată.

Există dovezi destul de bune că mâncarea modernă, hiper-procesată, este responsabilă pentru obezitate, bolile de inimă, diabet, diverse tipuri de cancer și sindromul metabolic la modul general. Și deși știința nu este foarte clară vizavi de cauzele bolilor autoimune, cum sunt alergiile, astmul sau tiroidita Hashimoto, există deasemenea indicii că dieta modernă joacă un rol.

Cerealele și multe leguminoase sunt bogate în antinutrienți, lectine, inhibitori de enzime și proteine toxice. Carbohidrații rafinați (făina de grâu) sunt "acelulari" și carbohidrații acelulari sunt asociați cu o floră intestinală inflamatoare. În cazul uleiurilor de semințe, acestea sunt bogate în Omega-6 ce devine toxic în cantități mari. Iar consumul excesiv de fructoză (din zahărul adăugat) devine toxică pentru ficat, la fel ca și alcoolul, ducând la steatoză hepatică. Mai multe despre toate acestea mai jos.

## Dieta Paleolitică?

Da și nu, dar întâi puțină istorie ...

Dieta "paleolitică" a dobândit popularitate în anul 2002 odată cu cartea lui Loren Cordain, deși idea despre superioritatea unei diete primitive a apărut de prin secolul 19.

Oamenii sunt evoluați pentru un mediu apropiat celui din paleolitic, o perioadă din preistoria umană ce este caracterizată prin inventarea uneltelor de piatră și ce acoperă aproximativ 95% din existența umană, începând de acum 3.3 milioane de ani. Începând din era neolitică, de acum 10,000 de ani când s-a trecut la unelte de metal, oamenii au făcut deasemenea tranziția de la o cultură de vânători-culegători la una de agricultori. A avut sens pentru existență, pentru supraviețuire, agricultura permițându-ne să ne descurcăm într-un mediu cu resurse limitate, să ne extindem, să devenim mai statornici și să construim orașe.

În ultimii 10.000 de ani mediul în care trăim s-a schimbat foarte mult, exponențial chiar, mai ales odată cu era industrială, însă genele noastre sunt în mare parte aceleași. Avem foarte puține adaptări genetice ce au apărut ca urmare a schimbărilor din neolitic. O astfel de adaptare s-a întâmplat undeva între anii 9000 și 3000 BC când s-a răspândit o mutație genetică prin populație ce a permis consumul de lapte de origine animală. 

Dar sunt puține astfel de adaptări cunoscute, iar la un calcul matematic putem vedea că, deși durează mult mai puțin timp pentru o mutație benefică să se întâmple datorită populației mari — 7 miliarde azi — durează foarte mult pentru ca o mutație genetică să devină comună, să se fixeze în populație. Putem estima de exemplu că raportat la populația curentă ar dura 200,000 de ani și ar fi durat 460,000 de ani în Paleolitic, ori nu avem decât 10,000 de ani de neolitic, ceea ce înseamnă că nu avem avut timp să ne adaptăm suficient la schimbările de mediu.

Chiar și dacă ne referim la lactate, aproximativ 65% din populația globului are o abilitate redusă pentru digestia lactozei. În Asia de Est mai mult de 90% din populația adultă este intolerantă la lactoză. Odată cu practicarea agriculturii la scară largă abilitatea de a consuma laptele animalelor domestice a constituit un mare avantaj evolutiv, laptele fiind bogat în calorii, nutrienți și vitamine absolut necesare unei populații ce consumă grâne și cu toate astea cei peste 12.000 de ani de neolitic nu au fost suficienți pentru ca mutația să se răspândească în toată populația globului.

Conform analizelor pe scheletele găsite ale oamenilor din paleolitic, în acea vreme oamenii nu sufereau de bolile cronice moderne. Într-adevăr, speranța de viață era mai mică, dar indivizii ce supraviețuiau condițiilor de viață extreme nu sufereau de boli cronice. Cazurile de obezitate, diabet sau boli de inimă erau foarte rare. Este poate de dorit să analizăm ce mâncau și cum trăiau oamenii în era respectivă, poate învățăm ceva. Din acest motiv a și apărut "dieta paleolitică", însă din motive bune această dietă este considerată a fi o dietă ce nu are legătură cu realitatea.

Avem alimente apropiate ca profil de cele din paleolitic, avem cu siguranță carne (deși oamenii din paleolitic mâncau animale slabe și nu se dădeau înapoi de la oase și de la organe), avem cartofi și alte plante bogate în amidon ce sunt apropiate de plantele rădăcinoase din acea perioadă, avem legume și fructe, însă în general atât carnea, cât și legumele și fructele la care avem acces sunt rezultatul agriculturii, a selecției, a invenției omului. Legumele și fructele de azi sunt mult mai mari, mult mai bune la gust, mult mai pline de nutrienți și multe dintre ele chiar mai puțin toxice decât echivalentul din era paleolitică.

Deasemenea, poate că nu am avut timp să evoluăm foarte mult, dar pentru multe din alimentele de azi am avut sute, chiar mii de ani să observăm dacă ne fac rău sau nu.

, mediu ce s-a schimbat treptat și exponențial în ultimii 10,000 de la practicarea agriculturii pe scară largă, iar începând cu era industrială am tranziționat către un mediu obezogenic ce promovează boli "ale civilizației", cronice, precum bolile cardiovasculare, ale sistemului imunitar 

Sunt preferate în special mâncărurile cu un profil apropiat de ceea ce mâncau oamenii în era paleolitică pe vremea când oamenii erau vânători-culegători, adică înainte de practicarea agriculturii la scară largă. 

Mâncărurile din neolitic (ultimii 10,000 de ani), ce au devenit comune după tranziția la agricultură, sunt acceptate doar cu indicii vizavi de sănătatea lor. Iar mâncărurile apărute în era industrială, adică mâncarea hiper-procesată, cu E-uri, cu zahăr și grăsime adăugate și fără de fibre, este mâncarea ce o respingem complet.

Dieta ancestrală este definită mai degrabă de ceea ce eliminăm. Cum se mai zice, dacă străbunica ta nu recunoștea o substanță comestibilă ca fiind mâncare, atunci e bine să ne ferim.

Există dovezi destul de bune că mâncarea modernă, hiper-procesată, este responsabilă pentru obezitate, bolile de inimă, diabet, diverse tipuri de cancer și sindromul metabolic la modul general. Și deși știința nu este foarte clară vizavi de cauzele bolilor autoimune, cum sunt alergiile, astmul sau tiroidita Hashimoto, există deasemenea indicii că dieta modernă joacă un rol.

Spunem NU:

1. zahărului (*fructozei*), sub orice formă în afară de fructoza ce se găsește natural în legume sau fructe în starea lor naturală (NU stoarse)
2. mâncării hiper-procesate ... mâncarea ambalată din super-market, mâncare proiectată să fie mâncată fără tacâmuri (fast-food)
3. alimentelor cu risc mare de toxicitate ... grâul, făina de grâu, grăunțele la modul general, dar cu excepții, precum orezul alb
4. grăsimilor polinesaturate (uleiurile vegetale, uleiul de floarea soarelui)
5. alimentelor foarte bogate în Omega-6 ... uleiurile vegetale, uleiul de floarea soarelui
6. grăsimilor trans ... mâncarea hiper-procesată din comerț, uleiurile vegetale

Spunem DA:

1. mâncării gătite acasă
2. alimentelor integrale ... adică legumelor și fructelor proaspete de la piață, nerafinate și cât mai neprocesate
3. rețetelor tradiționale românești, atâta timp cât se ocolesc ingredientele problematice
4. consumului mărit de proteine
5. grăsimilor sănătoase (saturate și mononesaturate)

Eliminând mâncarea hiper-procesată din dietă, eliminând zahărul (sub orice formă în afară de fructe și legume), eliminând alimentele cu risc mare de toxicitate, cum ar fi făina de grâu, veți minimiza riscul pentru bolile cronice amintite mai sus, veți pierde în greutate și vă veți menține la o greutate scăzută.



### Principiile dietei ancestrale

1. Încorporăm ideile dietei "paleolitice", adică preferăm mâncăruri și obiceiuri de a mânca asemănătoare celor din era paleolitică

2. Ne bazăm însă pe știință, nu pe mituri și nu respingem mâncăruri din era neolitică (post-agriculturală, post-industrială) fără indicii palpabile că ar avea efecte negative pentru sănătate

## Ce mâncăm

Ca și sfat concret, recomandările (preluat din [Perfect Health Diet](https://perfecthealthdiet.com)) sunt:

1. carne, în jur de 500 de grame pe zi, în ordinea priorităților:
  a. carnea mai săracă în Omega-6, cum ar fi carnea de rumegătoare (vită, oaie, capră)
  b. pește bogat în Omega-3 (de exemplu somon)
  c. 

## Alătură-te, hai în grup

{% include hai-in-grup-2.html skip_header=true %}
