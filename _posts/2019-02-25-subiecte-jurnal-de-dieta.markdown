---
layout: post
title: Subiecte jurnal de dietă
date: 2019-02-24
categories: ["Dietă"]
description: "Jurnalul poate face diferența între succes și eșec, deoarece obstacolele mentale sunt principala problemă atunci când vrem să slăbim, pentru că există o componentă emoțională puternică atunci când vine vorba de mâncare. Sărbătorim cu mâncare și ne recompensăm cu mâncare."
image: "2019/9355090806_f5221afc1a_k.jpg"
image_caption: "<a href='https://flic.kr/p/ffFhz5'>sursa</a>"
---

<p class="intro"><span class="dropcap">J</span>urnalul poate face diferența între succes și eșec, deoarece obstacolele mentale sunt principala problemă atunci când vrem să slăbim, pentru că există o componentă emoțională puternică atunci când vine vorba de mâncare. Sărbătorim cu mâncare și ne recompensăm cu mâncare.</a>

Poți ține un jurnal public, pe rețele de socializare, pe propriul blog, sau îl poți ține în privat, pe un fișier în propriul computer, sau folosind un caiet și-un pix simplu, nu prea contează.

Inspirat de ["Delay, Don't Deny"](https://www.goodreads.com/book/show/33647411-delay-don-t-deny), o carte despre postul intermitent, vă prezint câteva subiecte de jurnal (copiate din carte), a căror explorare vă poate face ordine în gânduri:

 1. Ce înseamnă mâncarea pentru mine?
 2. "Merit să fiu slab, în formă și plin de viață mai mult decât merit să mănânc recreațional" — cum te face acest gând să te simți?
 3. Ce minciuni îmi spun despre mâncare?
 4. De ce vreau să mănânc mai mult decât are nevoie corpul meu?
 5. Cum mă voi descurca cu oamenii ce-mi spun că noul meu stil de viață îmi face rău?
 6. Cât de important este cântarul pentru mine? Ce se întâmplă dacă nu văd progres rapid? Cum mă voi descurca cu asta?
 7. Când sunt plictisit și vreau să mănânc, ce aș putea face în loc?
 8. De ce vreau să slăbesc? La modul serios, de ce?
 9. În afară de mâncare, cum mă pot recompensa?
1.  Continui să mănânc vreodată când sunt plin? Dacă da, de ce o fac și cum m-aș putea opri?
2.  Cum mă voi descurca în situații sociale, când mă voi simți presat să mănânc dar nu vreau?
3.  Ce mâncăruri mă fac să mă simt bine, și ce mâncăruri mă fac să mă simt rău?
4.  Cum se va schimba viața mea dacă mi-aș putea controla ce și cum mănânc, dacă mi-aș putea controla greutatea?
5.  Ce m-a oprit să slăbesc în trecut?
6.  Cum definesc succesul când vine vorba de dietă, de noul meu stil de viață?
7.  Ce obiective comportamentale îmi doresc? (_notă: obiectivele comportamentale sunt mai importante decât obiectivele de genul "kilograme de pierdut"_)
8.  Ce comportament al meu îmi sprijină dorința pentru slăbit și sănătate? Ce comportament este rău?
9.  Cine mă poate sprijini în încercările mele de a-mi schimba stilul de viață și de a slăbi? Familia, prietenii, un partener de viață?
10. Cum mă simt despre faptul că acesta este un stil de viață pentru totdeauna? Că aceasta nu este o dietă pe care o pot opri când ajung la țintă?
11. Ce îmi aduce bucurie, în afară de a mânca?
12. Cum se simt hainele mele? Devin mai largi sau mai strâmpte?
13. Cum îmi pot schimba _"metalitatea de dietă"_ într-o _"mentalitate de stil de viață"_? Chiar trebuie?
14. Când m-am simțit cel mai bine în propria mea piele? Câți ani aveam? Pot învăța niște lecții din acea versiune a mea?
15. Cum definesc o ocazie specială când este OK să mănânc fără restricții?
16. Am mâncăruri pe care le consider rele pentru mine? Am mâncăruri pe care le consider bune? Ce aș putea să fac pentru a scăpa de astfel de etichete, pentru ca mâncarea să nu mai aibă asemenea putere asupra mea?
17. Ce vreau să-i învăț pe cei din generațiile următoare (copii, nepoți) despre mâncare?
18. Când mă gândesc la istoria mea cu dietele anterioare, ce lecții am învățat despre mine?

## Alătură-te, hai pe grup

Avem un grup de Facebook al cărui subiect este postul, ca și intervenție dietetică. E mai ușor în grup:

* [facebook.com/groups/FastingRomania/](https://www.facebook.com/groups/FastingRomania/)

Deasemenea [abonează-te la acest blog](https://pfiu.ro/abonament/) 😉