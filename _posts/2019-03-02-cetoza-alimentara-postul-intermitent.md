---
layout: post
categories:
- Dietă
tags:
- Fasting
title: Cetoza alimentară și postul intermitent
description: 'Cetoza alimentară este o stare metabolică ce stimulează arderea de grăsimi (lipoliza), ajutând la slăbit, dar și un semn că nivelul de insulină din sânge e foarte scăzut, ceea ce-i important pentru diabetici. Postul intermitent are multe beneficii, dar oare poate induce starea de cetoză, fără schimbarea alimentației?'
image: "/assets/media/2019/cetone.jpg"
image_hide_in_post: true
---

<p class="intro">
  <span class="dropcap">C</span>etoza alimentară este o stare metabolică ce stimulează arderea de grăsimi (lipoliza), ajutând la slăbit, dar și un semn că nivelul de insulină din sânge e foarte scăzut, ceea ce-i important pentru diabetici. Postul intermitent are <a href="/2019/02/20/postul-intermitent/#beneficii">multe beneficii</a>, dar oare poate induce starea de cetoză, fără schimbarea alimentației?
</p>

<p class="intro">Răspunsul este DA, dar să vedem ...</p>

- [Despre cetoza alimentară](#despre-cetoza-alimentară)
- [Literatura de specialitate](#literatura-de-specialitate)
- [Experiment personal (n=1)](#experiment-personal-n1)
- [Dieta ketogenică](#dieta-ketogenică)

## Despre cetoza alimentară

Cetoza este acumularea compușilor de cetonă din sânge, produși de ficat, rezultați în urma metabolizării incomplete a grăsimilor, putând fi folosiți ca și sursă parțială de energie pentru organele principale și pentru creier atunci când rezervele de glicogen (glucoză) se termină.

Cetoza apare ca și reacție de supraviețuire a organismului pe timp de foamete și este un semn că organismul își mobilizează energia din propriile rezerve de grăsime. Desigur că nu avem nevoie de cetoză pentru arderea grăsimilor (lipoliză), dar putem spune că cetoza este un semn că grăsimile din țesutul adipos sunt arse eficient (atenție aici la sensul implicației).

Cetoza alimentară a fost folosită cu succes de mult timp pentru a trata probleme neurologice, cum ar fi epilepsia severă. Iar mai nou este folosită de diabetici de tip 2 pentru a-și pune diabetul în remisie.

Cum ne dăm seama că suntem în cetoză alimentară? Un test foarte sigur este măsurarea cetonelor din sânge. Rezultatul trebuie să fie peste 0.5 mmol/L. Iar de la 1.5 la 3 mmol/L se consideră stare de cetoză *profundă*.

## Literatura de specialitate

Am găsit următorul articol foarte bun ca și recenzie a cercetărilor făcute:

[Flipping the Metabolic Switch: Understanding and Applying the Health Benefits of Fasting](https://onlinelibrary.wiley.com/doi/full/10.1002/oby.22065){:target="_blank"}

Se confirmă că postul intermitent termină rezervele de glicogen (glucoză înmagazinată) ale ficatului după 10-12 ore, după care se mobilizează acizii grași și astfel se instaurează cetoza alimentară.

Evident, deși în timpul unui post intermitent atingi starea de cetoză, odată ce începi să mănânci în fereastra pentru festin, această stare nu mai este menținută. Ceea ce-i nu-i neapărat rău, corpul fiind proiectat să funcționeze conform unui ritm circadian.

<figure>
  <img src="{{ site.baseurl }}/assets/media/2019/cetoza-diagrama.jpg" />
  <figcaption>
    Exemple de efecte funcționale și răspunsuri majore celulare și moleculare a diverselor sisteme de organe la postul intermitent.
  </figcaption>
</figure>

## Experiment personal (n=1)

Am un glucometru ce poate măsura și cetonele din sânge. L-am luat de distracție și pentru că-mi place să colectez date. Testele pentru cetone sunt destul de scumpe și nu mi-am cumpărat decât câteva.

Practic post intermitent, programul meu fiind de minim 18 ore pe zi. Cu o zi înainte am mâncat salată boeuf și o banană. În mod regulat mănânc cartofi și banane, fructele mele preferate. Mă abțin ce-i drept de la grăunțe (făină) și zahăr (orice în formă procesată), însă alaltăieri am mâncat și puțin tort, fiind ziua soției mele.

După numai 15 ore de post (parte din protocolul meu zilnic de post intermitent), la ora 11 dimineața, așa-mi arată rezultatele:

<figure>
  <img src="{{ site.baseurl }}/assets/media/2019/cetone.jpg" />
  <figcaption>
    Nivelul cetonelor din sânge: 1.4 mmol/L, o valoare semnificativă
  </figcaption>
</figure>

<figure>
  <img src="{{ site.baseurl }}/assets/media/2019/glucoza.jpg" />
  <figcaption>
    Glucoza din sânge: 74 mg/dL, o valoare destul de scăzută
  </figcaption>
</figure>

Țineți cont că valorile sunt de la ora 11, după doar 15 ore de post. Protocolul meu normal de post intermitent este de minim 18 ore pe zi și se întâmplă să sar și de 20 de ore, iar nivelul cetonelor din sânge tot crește.

## Dieta ketogenică

Dieta recomandată pentru cetoză alimentară este dieta ketogenică (Keto) prin care consumul de carbohidrați zilnic este redus la sub 15 de grame (cantitate netă, adică se scad fibrele din total).

Problema cu Keto însă este că nu-i foarte eficientă în sine dacă cetoza alimentară este un scop. Consumul de carbohidrați redus nu-i o problemă insurmontabilă, însă o problemă și mai mare este consumul de proteine. Practic în lipsă de glucoză organismul poate fabrica glucoza necesară prin [gluconeogeneză](https://ro.wikipedia.org/wiki/Gluconeogenez%C4%83){:target="_blank"}, descompunând proteine, însă în caz de lipsuri corpul emite compuși de cetonă practic pentru a salva musculatura.

Și problema apare atunci când mănânci mai multe proteine decât are corpul nevoie, deoarece surplusul este folosit pentru gluconeogeneză, un proces ce se întâmplă oricum, deoarece creierul și alte organe nu pot funcționa doar cu compuși de cetonă.

Nu puține sunt cazurile în care oameni ce țin dieta Keto religios (dpdv al carbohidraților), când își măsoară cetonele din sânge, observă valori de sub 0.5 mmol/L. De altfel există și o neînțelegere vizavi de Ketostix, testele de cetonă în urină, folosite de începători, și ce pentru mulți încetează să mai funcționeze după câteva luni. Se spune că nu mai funcționează deoarece corpul s-a adaptat la consumul de grăsime, însă pentru mulți motivul este de fapt că nu sunt în cetoză.

Pentru cele mai bune rezultate cei experimentați apelează la două metode:

1. combinarea cu postul intermitent
2. suplimente alimentare cu cetone "exogene", cum ar fi uleiul de cocos, sau uleiul MCT ... însă prin suplimente alimentare nu se atinge o stare metabolică adecvată

Astfel că postul intermitent e util chiar dacă ții sau nu Keto.

{% include hai-in-grup.html %}