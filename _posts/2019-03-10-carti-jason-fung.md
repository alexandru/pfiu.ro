---
layout: post
categories:
- Dietă
tags:
- Fasting
title: 2 cărți de Jason Fung
date: 2019-03-10 21:27:07 +0200
description: 'Cărțile și resursele în limba română despre practici de dietă și viață mai moderne, cum ar fi postul intermitent, sunt mai puțin disponibile și mai puțin cunoscute. Următoarele două cărți însă au fost traduse și reprezintă o resursă bună pentru începători.'
image: "/assets/media/2019/fasting-book.jpg"
image_hide_in_post: false
author: alexelcu
---

<p class="intro">Cărțile și resursele în limba română despre practici de dietă și viață mai moderne, cum ar fi postul intermitent, sunt mai puțin disponibile și mai puțin cunoscute. Următoarele două cărți însă au fost traduse și reprezintă o resursă bună pentru începători.</p>

## Codul greutății corporale

"_Secretul unui corp sănătos._"

<figure>
  <a href="{{ site.baseurl }}/assets/media/2019/codul-greutatii-corporale.jpg">
    <img src="{{ site.baseurl }}/assets/media/2019/codul-greutatii-corporale.jpg" />
  </a>
  <figcaption><i>The Obesity Code: Unlocking the Secrets of Weight Loss</i></figcaption>
</figure>

Cartea își propune să punem la îndoială sfaturile dietetice ce le-am primit de-a
lungul anilor. Creșterea în greutate și obezitatea sunt controlate de hormoni,
în toată lumea, și doar înțelegând efectele insulinei și a rezistenței la
insulină putem obține pierdere în greutate permanentă. În această carte Dr Jason
Fung expune modelul carbohidrați-insulină al obezității, și explică cum puteți
folosi postul intermitent pentru a rupe ciclul rezistenței la insulină și a
obține greutatea ideală.

Cuprinsul:

1. Epidemia: cum a devenit obezitatea epidemică
2. Iluzia caloriilor: eroarea reducerii caloriilor, mitul sportului, paradoxul supraalimentației
3. Un nou model al obezității: insulina, cortizolul, asaltul Atkins, rezistența la insulină actorul principal
4. Fenomenul social al obezității: alimente din belșug și noua știință a obezității, sărăcia și obezitatea, obezitatea infantilă
5. Ce nu este în regulă cu regimul nostru alimentar? — efectul mortal al fructozei, iluzia sucurilor dietetice, carbohidrații și fibrele protectoare, proteinele, fobia de grăsimi
6. Soluția: ce să mâncăm, când să mâncăm

Este și cartea ce te va convinge că un post curat este esențial, deoarece
nu doar caloriile contează, ci și reacția hormonală a organismului la mâncare.
Am avut foarte multe momente de "aha" cât am citit cartea, pentru că explică în
mare parte experiența ce am avut. Este însă o carte plină de referințe la studii
și cu explicații științifice. Pe mine mă ajută astfel de explicații, mai ales că
vreau știință și dovezi, nu mituri.

Nu este însă o carte cu rețete. Autorul precizează că postul intermitent este
soluția pe care el o sprijină la clinica ce a fondat-o, însă prea multe sfaturi
despre cum să ții post intermintent nu dă. Are însă o a doua carte în care
face asta, mult mai practică (vezi mai jos).

Ca și notă, după ce vei citi această carte, vei fi tentat și de dieta
ketogenică, o dietă în care consumul de carbohidrați este redus la minim.
Nu vreau să descurajez pe nimeni, însă ține cont că Dr Jason Fung crede mai
mult în eficiența postului intermitent, practică ce poate fi foarte
eficientă inclusiv pentru atingerea
[cetozei alimentare]({{ site.baseurl }}/2019/03/02/cetoza-alimentara-postul-intermitent/).
Deasemenea din experiența personală pot afirma că dieta keto poate fi greu
de implementat pentru anumiți indivi, ca și mine. Însă după citirea acestei
cărți, fie că vei ține post intermitent, fie că vei merge pe keto, sau poate
pe o dietă "LCHF" mai liberală, important este că vei fi pe drumul cel bun, deși
nu suntem cu toții la fel.

Cartea a fost tradusă din limba engleză de editura Paralela 45.
Link-uri — deși nu-mi dau seama cât vor supravieții pe web-ul românesc:

- [Paralela 45](https://www.edituraparalela45.ro/produs/codul-greutatii-corporale-secretul-unui-corp-sanatos/)
- [Emag](https://www.emag.ro/search/%20Codul%20greutatii%20corporale%20-%20Jason%20Fung)

Vedeți și pentru versiunea în Engleză:

- [Goodreads](https://www.goodreads.com/book/show/24945404-the-obesity-code)
- [Amazon](https://www.amazon.com/Obesity-Code-Unlocking-Secrets-Weight-ebook/dp/B01C6D0LCK/ref=sr_1_1)

## Puterea vindecatoare a postului

"_Ghidul popular pentru post intermitent, alternativ sau extins._"

<figure>
  <a href="{{ site.baseurl }}/assets/media/2019/ghidul-postului.png">
    <img src="{{ site.baseurl }}/assets/media/2019/ghidul-postului.png" />
  </a>
  <figcaption><i>The Complete Guide to Fasting: Heal Your Body Through Intermittent, Alternate-Day, and Extended Fasting</i></figcaption>
</figure>

Dacă cartea precedentă este plină de studii și explicații științifice, această carte este mai degrabă un ghid practic despre post.

Cuprinsul:

1. Postul și beneficiile lui — ce este postul, scurtă istorie, mituri legate de post, avantajele postului, postul pentru slăbit, postul pentru diabetul de tip 2, tinerețea și inteligența, sănătatea inimii, ce trebuie să știți despre foame, cine nu ar trebui să postească
2. Cum postim? — tipuri de post și cele mai bune practici, postul intermitent, posturi mai îndelungate, postul extins, ponturi și întrebări frecvente
3. Resurse — lichide pentru post, post de 24 de ore, post de 36 de ore, post de 42 de ore, post de 7-14 zile
4. Rețete

Ca și notă pentru această carte, co-autor este Jimmy Moore și la fel ca și la "Codul greutății corporale", această carte are o tentă LCHF, sfătuind lumea la o dietă săracă în carbohidrați. Este OK dacă vreți să încercați, mai ales că mulți oameni sunt rezistenți la insulină și au nevoie, dar în general țineți cont că vă puteți bucura de beneficiile postului și fără să schimbați ceea ce mâncați.

Cartea a fost tradusă din limba engleză de editura Paralela 45.
Link-uri — deși nu-mi dau seama cât vor supravieții pe web-ul românesc:

- [Paralela 45](https://www.edituraparalela45.ro/produs/puterea-vindecatoare-a-postului-ghidul-popular-pentru-post-intermitent-alternativ-sau-extins/)
- [Emag](https://www.emag.ro/search/puterea+vindecatoare+a+postului+jason+fung)
- [Goodreads](https://www.goodreads.com/book/show/43583837-puterea-vindec-toare-a-postului-ghidul-popular-pentru-post-intermitent)

Vedeți și pentru versiunea în Engleză:

- [Amazon](https://www.amazon.com/Complete-Guide-Fasting-Intermittent-Alternate-Day-ebook/dp/B01MF8SC2X/ref=tmm_kin_swatch_0)


## Despre autori

E util să știm cine sunt autorii cărților enumerate...

### Dr Jason Fung

Jason Fung a absolvit Facultatea de Medicină a Universității din Toronto și a urmat un program de specializare în nefrologie la Universitatea din California, Los Angeles, la spitalul Cedars-Sinai. Din 2001 s-a alăturat echipei medicale de la Scarborough General Hospital, unde lucrează și astăzi. Este fondatorul Programului de Management Intensiv al Regimului Alimentar (IDM Program).

### Jimmy Moore

Jimmy Moore a devenit popular în 2004 după o pierdere în greutate de 82 Kg, ceea ce i-a permis să renunțe la medicamentele pentru colesterol mărit, tensiune și probleme de respirație. Este persoana energetică din spatele blogului foarte popular "_Livin’ La Vida Low-Carb_", gazda podcast-ului foarte popular "_The Livin’ La Vida Low-Carb Show_" și deasemenea gazda "_Low-Carb Conversations_" și "_Keto Talk_". A intervievat peste 1000 din experții mondiali în sănătate. Este și autorul aclamat al cărților "_The Ketogenic Cookbook_", "_Keto Clarity", și "_Cholesterol Clarity_".

{% include hai-in-grup.html %}
